**_GEORGE ORWELL_** **-** **FARMA ZVÍŘAT** (1945)

**_Literární druh:_** epika

**_Literární žánr:_** alegorická bajka

**_Literární forma:_** próza

**_Téma:_** Příběh zvířat žijících na farmě, která byla postupně ovládána totalitní mocí.

**Motivy:** rebelie (vzpoura), dočasná solidarita, manipulace, podřízenost, teror, přátelství, intrikářství, totalita, politika, požitkářství

**Hlavní myšlenka:** Autor varuje před nebezpečím násilí a nastolením totalitního režimu.

**_Časoprostor:_** Anglie, Jonesova farma

**_Kompozice:_** 10 kapitol bez názvu;  chronologická výstavba děje

**_Postavy:_**

**pan Jones** – původní majitel farmy;  vykořisťovatel, kvůli kterému zvířata trpí; alkoholik

**Major** – inteligentní starý kanec

**Napoleon** (Stalin) – prase, které se ujme vedení nad statkem společně s Kulišem;

Napoleon je nejchytřejší ze všech, ale zneužívá toho ve svůj prospěch; je prolhaný,

prospěchářský, intrikánský, pokrytecký, zrádce

**Kuliš** (Trockij) – inteligentní prase, které vede společně s Napoleonem farmu do chvíle, než Napoleon na Kuliše poštve divoké psy; Kuliš je pravým opakem Napoleona, je čestný, má dobré nápady, přátelský

**Pištík** (propaganda, manipulátor) – prase z farmy, které podporuje Napoleona; stejně jako on je prolhaný, často se ohání smýšlenými výpočty či rovnicemi, aby obalamutil zvířecí obyvatele farmy

**Boxer** (pracující lid) – pracovitý kůň, největší dříč ze všech zvířat

**Benjamin** – osel, představitel pasivního intelektuála (Orwell), který zná pravdu a tuší

důsledky, ale nevidí žádné východisko. Svou aktivitu považuje za zbytečnou, protože ovce

přehluší jakýkoli vzdor a psi zničí kohokoli, kdo se postaví totalitní moci.

**Ovce** – tupý dav, bez přemýšlení opakující naučené fráze, nemají vlastní názor, svým sborovým, hlasitým opakováním frází přehluší jakýkoli hlas odporu (protinázor) = ideální

pro totalitní společnost

**Psi** – představují tajnou policii, která slepě plní rozkazy svého diktátora (Napoleon)

**Krkavec** – představuje víru (křesťanství), která v totalitní společnosti ztrácí své místo, ale

naštěstí ji nelze zničit

**_Vypravěč:_** er-forma

**_Jazykové prostředky:_**

- spisovný jazyk, objevují se odborné termíny, popř. archaismy; metafory, přímá i nepřímá řeč, ironie, kontrast (myšlenka x realizace ideologie)

**_Literárně-historický kontext:_**

-světová literatura 2. poloviny 20. století

-otřesné vize totalitní společnosti; autor antiutopií, prolínání sci-fi a politické literatury

**George Orwell** [orvel] (vl. jm. Eric Arthur Blair) , * 25. 6. 1903 Monthihari (Indie), † 21. 1. 1950 Londýn

-angl. prozaik a esejista; příslušník anglické spisovatelské generace 30. let, která sympatizovala

s komunismem (_Auden, Day-Lewis_, _Isherwood_, _MacNeice_, _Spender_).

Koncem 30. let se obeznámil se zločiny stalinismu a stal se výrazným kritikem všech nedemokratických politických režimů.

Dílo: **Trosečníkem v Paříži a Londýně** (Out in Paris and London, 1933, č. 1935), **Hold** **Katalánsku** (Homage to Catalonia, 1938, č. 1991), **Nadechnout se** (Coming up for Air, 1939, č. 2003), **Farma zvířat** (Animal Farm, 1945, č. 1991), **1984** (Nineteen Eighty-Four, 1949, č. 1991). Poslední dvě díla jsou považována za nejlepší alegorické antiutopie 20. stol. namířené proti totalitnímu režimu.

Česky vyšly také výbory esejů:

**_Úpadek anglické vraždy a jiné eseje_** (1995) a **_Uvnitř velryby a jiné eseje_** (1997).

V roce [1954](http://cs.wikipedia.org/wiki/1954 "1954") byla natočena animovaná [_Farma zvířat_](http://cs.wikipedia.org/w/index.php?title=Farma_zv%C3%AD%C5%99at_(film,_1964)&action=edit&redlink=1 "Farma zvířat (film, 1964) (stránka neexistuje)") (režie: Joy Batchelor a John Halas).

V roce [1999](http://cs.wikipedia.org/wiki/1999 "1999") vznikl televizní [hraný film](http://cs.wikipedia.org/wiki/Hran%C3%BD_film "Hraný film") [_Farma zvířat_](http://cs.wikipedia.org/w/index.php?title=Farma_zv%C3%AD%C5%99at_(film,_1999)&action=edit&redlink=1 "Farma zvířat (film, 1999) (stránka neexistuje)") (režie John Stephenson).

Příběh se odehrává na poměrně malé farmě, kterou vlastní pan Jones. Na farmě jsou mimo pana Jonese také psi, kočky, prasata, ovce, krávy, koně, osel, myši, holubi, kozy a kachny. Jednoho dne se pan Jones opil a zapomněl zvířata zavřít. Ta se sešla ve stodole a prase Major vyprávělo o revoluci, která jednou přijde.

Naučil zvířata zpívat píseň Zvířata Anglie.

Za několik dní zemřel, ale po jeho smrti se zvířata vzbouřila a vyhnala pana Jonese. Tím začala [revoluce](http://cs.wikipedia.org/wiki/Revoluce "Revoluce").

Potom prasata oznámila, že umí psát a číst a že přejmenují _Panskou farmu_ na _Farmu zvířat_ a napsala

na vrata sedm přikázání, která zní asi takto:

·         Každý, kdo chodí po dvou nohách, je nepřítel

·         Každý, kdo chodí po čtyřech nohách nebo má křídla, je přítel

·         Žádné zvíře nebude chodit oblečené

·         Žádné zvíře nebude spát v posteli

·         Žádné zvíře nebude pít alkohol

·         Žádné zvíře nezabije jiné zvíře

·         Všechna zvířata jsou si rovna

Ovce si to nedokázaly zapamatovat, a tak je prasata musela naučit jednodušší přikázání, které znělo: 4 nohy dobré, 2 nohy špatné.

**UTOPIE** – zcela nereálná vize nebo vysněná fantastická představa; virtuální prostor, nereálná realita, nepřítomná přítomnost, vše, co se odehrává na jiném místě nebo v jiném čase, příslib, náznak, naděje, noční můra, zlý sen  

**ANTIUTOPIE** - je opak [utopie](https://cs.wikipedia.org/wiki/Utopie), myšlenka fiktivní [společnosti](https://cs.wikipedia.org/wiki/Spole%C4%8Dnost "Společnost"), která se vyvinula špatným směrem, má zásadní nedostatky ([totalitní](https://cs.wikipedia.org/wiki/Totalitarismus "Totalitarismus") forma vlády, omezování osobní [svobody](https://cs.wikipedia.org/wiki/Svoboda "Svoboda")) vzniklé přehnáním jednoho nebo více [ideologických](https://cs.wikipedia.org/wiki/Ideologie "Ideologie") principů. Občané antiutopického světa jsou obvykle neskrývaně utlačováni [politickým systémem](https://cs.wikipedia.org/wiki/Politick%C3%BD_syst%C3%A9m "Politický systém")

GEORGE ORWELL - FARMA ZVÍŘAT
**KYTICE Z POVĚSTÍ NÁRODNÍCH** (1853) **-  KAREL JAROMÍR ERBEN**    

==**ZLATÝ KOLOVRAT**==

==Literární druh: epika==

==Literární žánr: pohádka==

==Literární forma: poezie==

==Téma==: Ve Zlatém kolovratu je vina potrestána, matka s vlastní dcerou se dočkají osudu, jaký předtím připravily Dorničce, kterou si chtěl král vzít a místo níž mu matka podvodně nabídla svou vlastní dceru. Po provinění následuje spravedlivý trest, dobro vítězí nad zlem, jak je v pohádce dobrým zvykem.

==Motivy==: láska, zrada, smrt, dobro, zlo, chamtivost, vina, trest

==Hlavní myšlenka==: Láska nakonec překoná všechny nástrahy zla, které je po zásluze potrestáno.

Ve skladbě je odsouzeno sobectví a touha po bohatství.

==Časoprostor==: čas je neurčitý, prostor – chaloupka, les, jeskyně, hrad

==Kompozice==: skladba má podobu básně, která je rozdělena na sloky; děj je řazen chronologicky

==Vypravěč:== er-forma, jeden vševědoucí vypravěč, který neoslovuje čtenáře

==Postavy:==
* Dornička – milá, hezká, pravdomluvná, vlídná
* Macecha – zlá, nevrlá, chamtivá, nelítostná
* Vlastní dcera macechy: chamtivá, zlá, nelítostn
* Král – na počátku oklamaný, spravedlivý, statečný
* Dědeček – nadpřirozená postava, prostřednictvím pacholete získá od macechy a její dcery

za kolovrat, kužel a přeslici Dorniččiny nohy, ruce a oči; pomocí živé vody ji přivede k životu


==Jazykové prostředky==:
* rým: sdružený (poslední verš ve sloce je vždy odlišný (aabbc)
* zvukomalebnost: (citoslovce) …s koně hop! A na chalupu klop, klop, klop!
* epiteton (básnický přívlastek): …vraném, bujném jede koni…
* zdrobněliny: podkovičky
* přirovnání: …vyšla dívčina jako květ,…
* anafora (opakování slov): …a před chalupou s koně hop a na chalupu klop, klop, klop!
* řečnická otázka: A což ten zlatý kolovrat?  Jakou teď píseň bude hrát?
* personifikace: hory a doly zaplakaly…
* metafora: …naší lásky květ…
* dialogy:( dynamické, živé): „Svobodná-li jest ruka tvá, ty musíš býti žena má!“

„Ach pane nemám vůle jiné než jak máti chce.“
* názorná popisnost  postav + přírody atd.
* opakování slov i celých částí (s menší obměnou) - (Svatební košile, Poklad, Zlatý kolovrat, Vodník)  
  



==**Karel Jaromír  Erben** (* 7. 11. 1811 Miletín u Jičína, † 21. 11. 1870 Praha)==

-český básník a sběratel folkloru, **představitel obrozeneckého romantismu**, autor básnické sbírky **_Kytice z pověstí národních_** (1853), v níž lidový mýtus odkazuje k platnosti vyššího zákona; autor studií o slovanské mytologii, sběratel lid. písní (Písně národní v Čechách, 3 sv. 1841–45, Prostonárodní české písně a říkadla, 1864), pohádek (Sto prostonárodních pohádek a pověstí slovanských v nářečích původních, 1865, přel. Vybrané báje a pověsti, 1869), tvůrce autorských pohádek (České pohádky, 1905), editor děl české lit. a hist., autor drobných próz, veselohry Sládci (1890), snových záznamů (Sny, 1870) i prací hist. a místopisných (Autentický ukazatel ulic a náměstí i čísel domovních král. hlavního města Prahy, 1871), překladatel (Nestorův letopis ruský, 1867).


==**Vliv na dané dílo:**==  Autorovo životní dílo - tvořil 20 let (1. Polednice - 1833). Výchozí látkou byly české báje (Erben je dobře znal -> dokázal je snadno proměnit v umělecké dílo). Nejprve vycházely některé básně jednotlivě časopisecky (Poklad -1938), první knižní vydání - **Kytice z pověstí národních** (12 básní,1853) - sbírka vyšla v době po porážce revoluce (1948) a **měla posilovat víru v lepší budoucnost**, báseň **Kytice je jediná vlastního námětu** (nevychází z lidové slovesnosti) -> reaguje na dobové dění, později vyšla **Kytice z básní Karla Jaromíra Erbena** (13 básní - nově Lilie,1861), v dalších letech ještě mnohokrát v různých podobách.

==Vliv na dané dílo==:  Autorovo životní dílo - tvořil 20 let (1. Polednice - 1833). Výchozí látkou byly české báje (Erben je dobře znal -> dokázal je snadno proměnit v umělecké dílo). Nejprve vycházely některé básně jednotlivě časopisecky (Poklad -1938), první knižní vydání - Kytice z pověstí národních (12 básní,1853) - sbírka vyšla v době po porážce revoluce (1948) a měla posilovat víru v lepší budoucnost, báseň Kytice je jediná vlastního námětu (nevychází z lidové slovesnosti) -> reaguje na dobové dění, později vyšla Kytice z básní Karla Jaromíra Erbena (13 básní - nově Lilie,1861), v dalších letech ještě mnohokrát v různých podobách.

==Vliv na tvorbu==:  Folklór a národní tradice. Bratři Grimmové -> přesvědčení, že lidová slovesnost představuje projev starobylého mýtu, ve kterém se mohou lidé a národy poznat.

==Další tvorba==: Z vlastní tvorby pouze Kytice a Nepříliš úspěšné drama Sládci. Dále překládal a velké úsilí věnoval sběratelství -> Prostonárodní české písně a říkadla (více než 2200 písní), České pohádky (z nich vychází tvorba umělých pohádek na principech dobra a zla, víře ve spravedlnost...).

==Řada různých zpracování== - hudba, výtvarné umění, animovaná podoba atd.. Nejznámější: film **_Kytice_** (2000) - režie František Antonín Vrabec, divadelní podoba (70.léta 20.st.) - Semafor

Dílo bylo pozitivně vnímáno především avantgardními umělci a zároveň teoretiky strukturalismu, kteří měli k avantgardě sympatie (J. Mukařovský, R. Jakobson). Výhrady měli naopak konzervativci (A.Novák) a katolíci (T. Vodička). Kyticí se později inspirovala řada básníků ( Hálek, Neruda, Vrchlický, Bezruč, Wolker ), skladatelů ( Dvořák, Fibich) a malířů ( Mánes, Mikoláš Aleš).


# ==**Karel Jaromír Erben** **(**1811 Miletín u Jičína - 1870 Praha) ==

==**_Kytice z pověstí národních_** (1853)==

- český básník, historik a sběratel folkloru (sbíral lidové písně a pohádky), představitel romanticky orientované literatury, která vychází

z folkloru, literárních památek a uchovaných národních tradic; překladatel (**_Nestorův letopis ruský_**, 1867), první archivář města Prahy.

Erben studoval gymnázium v Hradci Králové, filozofii a práva v Praze. 1848-49 redigoval (úprava textu) vládní Pražské noviny.

Erben byl přesvědčen, že lidová slovesnost uchovala zbytky mýtů, dávných představ o světě a jeho mravním řádu, vábila ho tajemství skrytá v lidovém podání. Ve folkloru hledal řád, jenž odedávna vládne všemu lidskému konání. V tomto směru se hlásil k německým romantikům (bratřím Grimmům), kteří prosluli zejména svými pohádkami. Na rozdíl od předchozích sběratelů (hlavně od F. L. Čelakovského) věnoval zvýšenou pozornost epickým písním, legendám, baladám. Z látky lidových bájí a pověstí vytvářel nová, svébytná umělecká díla – především balady. Erben jako první zapisoval varianty textů a hlavně nápěvy. Výklad lidové tvorby měl posloužit jako materiál svědčící o charakteru národa. Svou básnickou tvorbou ovlivnil Jana Nerudu, který ho pokládal za vrchol české poezie.


==**Erbenovo dílo:**==
==**_Prostonárodní české písně a říkadla_** (1864)==

==**_Sto prostonárodních pohádek a pověstí slovanských v nářečích původních_** (1865; v českém překladu: _Vybrané báje a pověsti národní jiných větví slovanských_, 1869); **_České pohádky_** (1905, k vydání připravil Václav Tille)==

Vrcholné dílo: **_Kytice z pověstí národních_** (1853) – v této básnické sbírce baladicky ztvárnil náměty z českých _mýtů_, _bájí_, _pohádek_, _legend_

a _historických pověstí_; je vrcholem české  obrozenské poezie. Jádrem sbírky je 12 básní (převážně balad), jimž předchází úvodní báseň _Kytice_, která spolu s _Věštkyní_ má nebaladický ráz. Erben se ve svých skladbách soustřeďuje na problém viny a trestu. Konflikty vyplývají vesměs z porušení základních lidských vztahů. Vinu vždy spojuje s konkrétní osobou, nikdy její příčiny nehledá ve společenském řádu

(x Mácha obžalovává společnost za viny, jichž se dopustil jedinec). Postavy se nebouří proti svému údělu a s pokorou ho přijímají jako nevyhnutelný. Osud však každému chystá jinou cestu. Některé skladby končí katastrofou (např. _Vodník_, _Polednice_, _Zlatý kolovrat_), jiné dávají možnost pokání (např. _Poklad_, _Dceřina kletba_, _Svatební košile_). Autor také ocenil společenské postavení _ženy_ – matky, strážkyně domova, dárkyně života.    


==**_Básně z Kytice:_**==
**Kytice** – symbol kytice na hrobě zemřelé matky je útěcha pro její děti – sirotky (duše matky se vtělila v kvítek); autor přirovnává své pověsti ke kytici uvité z mateřídoušky, matka je symbol vlasti, národa

**Poklad** – námět Velkého pátku – odkrývají se poklady; matka pro bohatství zapomněla v jeskyni dítě; po roce se v modlitbách k dítěti vrací, myslí jen na jeho záchranu, bohatství ji už neláká (zlato se proměnilo v kamení)

**Svatební košile** – dívka prosí v modlitbách, aby se její milý vrátil (jinak si chce vzít život = provinění), mrtvý milý si přichází pro nevěstu v měsíční noci, vezme jí modlitební knížky, růženec i křížek po matce a spěchají na hřbitov; dívka se skryla v márnici, zachránila se modlitbami a pokáním

**Polednice** – rozhněvaná matka přivolala na neposlušné dítě polednici, pak se ho snažila zachránit, ale v náručí ho udusila

**Zlatý kolovrat** – pohádka (námět B. Němcové) o krásné Dorničce, která se měla stát dcerou krále, ale nevlastní matka s dcerou ji v lese zabily; za zlatý kolovrat, přeslici  a kužel vyměnil stařeček dívčí ruce, nohy a oči a živou vodou dívku vzkřísil; podvedený král obě zlé ženy potrestal stejně – jako ony Doru; odsouzeno sobectví a touha po bohatství, zvítězilo dobro

**Štědrý den** – touha po poznání budoucnosti, sestry Marie a Hana prosekaly o půlnoci led = vidina Haniny svatby a Mariiny smrti ve vodní hladině se splnila; využity lidové obyčeje (raději o budoucnosti jen snít)

**Holoubek** – mladá žena zabila svého muže a znovu se vdala; nad jeho hrobem tklivě zpíval holoubek o její vině = svědomí ji dohnalo k sebevraždě

**Záhořovo lože** – báseň o vině a odpuštění (motiv dobra); barokně romantická legenda; cesta mladého poutníka do pekla (otec ho úpisem zaprodal Satanu), setkání se zločincem Záhořem, který mu o pekle vypravuje; mladíkův návrat – zdrtil Záhoře zprávou, že na něho v pekle čeká úděsné lože = Záhořovo pokání (90 let), obrostl mechem, z jeho kyje vyrostla jabloň = získává odpuštění

**Vodník** – jednoho pátečního rána šla dívka prát k jezeru šatečky (nedbala varovných slov své matky), lávka se pod ní prolomila a ona spadla do vody, stala se vodníkovou ženou, stýskalo se jí po matce, navštívila ji, nevrátila se a opustila dítě = krutá vodníkova pomsta (dítě usmrtil)

**Vrba** – sepětí mladé ženy s vrbou (zakletí), vrba byla skácena = žena zemřela; kolébka pro dítě z vrbového dřeva = matčino náručí; píšťalka z vrbového proutí = matčin hlas

**Lilie** – o dívce,  která se po smrti vtělila v bílo lilii; v noci jako dívka okouzlí muže a stane se jeho ženou; chrání ji (květ) zdí před sluncem; v jeho nepřítomnosti dá matka zeď zbořit a tím dívku zahubí

**Dceřina kletba** – rozmluvy matky s dcerou, která zabila své dítě a chce se oběsit; proklíná svého svůdce i matku

**Věštkyně** – alegorie; projev vlastenectví, víra v budoucnost národa; motiv národního smutku a naděje (motiv proroctví); věštkyně jako Libuše předpovídá osudy českého národa 

**balada** – lyrickoepická báseň s tragickým závěrem; splývají v ní prvky všech tří literárních druhů: lyriky, epiky a dramatu; baladická nálada bývá ponurá a úzkostná; děj balady je dramaticky sevřený a spádný, zápletka je daná střetem člověka s démonickou silou (tzv. balada **_fantastická_**), s mravním zákonem (balada **_etická_**), s křivdou a bezprávím (balada **_sociální_**).

K největším českým  baladikům se řadí: _František Ladislav Čelakovský, Karel Jaromír Erben, Jan Neruda, Petr Bezruč,  Jiří Wolker_


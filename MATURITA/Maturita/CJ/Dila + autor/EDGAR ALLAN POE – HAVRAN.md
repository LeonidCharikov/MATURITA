**EDGAR  ALLAN  POE – HAVRAN**  (1845)

Literární druh: lyricko-epická skladba s pochmurným dějem

Literární žánr: balada

Literární forma: poezie

Téma: vyrovnávání se nad ztrátou blízkého člověka (básník truchlí nad ztrátou milované dívky Lenory)

Motivy: láska, smrt, zármutek, bolest

Hlavní myšlenka: Autor vyjadřuje lidskou hrůzu a strach z prázdnoty a ztráty naděje po odchodu milovaného člověka z tohoto světa.

Časoprostor: leden, půlnoc, básníkův pokoj

Kompozice: členění textu na sloky, sbírka básní (Havran a jiné básně) – titulní báseň Havran; děj je řazen chronologicky s prvky retrospektivy

Vypravěč (lyrický subjekt): ich-forma, lyrický subjekt je součástí děje

Postavy:

básník – lyrický subjekt, smutný, nemocný, strachuplný, truchlící, pocity beznaděje, zamilovaný

Lenora – básníkova milovaná dívka, která již není na tomto světě

havran – symbol satana, beznaděje, smrti, neústupný, stále opakuje spojení „nevermore“ (víckrát ne), které tvoří refrén básně

Jazykové prostředky:

-spisovný jazyk s hovorovými prvky, knižní výrazy

-objevuje se přímá řeč, dialog i monolog

-symbolika, kontrast, zvukomalebnost, personifikace, metafora, alegorie

Literárně-historický kontext:

**Edgar Allan Poe** [pou] * 19. 1. 1809 Boston, † 7. 10. 1849 Baltimore;

-**_americký romantický básník_**, prozaik, esejista, literární teoretik, spoluzakladatel moderní detektivní prózy (s „geniálně dedukujícím“ soukromým detektivem) a hororu;  autor esteticky (zejm. zvukově) mimořádně působivé poezie, založené na vlastní specifické teorii. Dílo: pov. Příběhy Arthura Gordona Pyma (The Narrative of Arthur Gordon Pym, 1838, č. 1995), Vraždy v ulici Morgue (The Murders in the Rue Morgue, 1845, č. 1969), The Fall of the House of Usher (Zánik rodu Usherů, 1839), Jáma a kyvadlo (The Pit and the Pendulum, 1842, č. 1988); poezie: č. Havran. Šestnáct českých překladů (The Raven, 1845, č. 1990). P. je jedním z několika málo amer. aut., jejichž dílo svou genialitou dosahuje nadčasového svět. významu.

Poe patří do období  romantismu (1. pol. 19. stol.), zařadil se k autorům jako Byron, Shelley, Scott, Puškin, Lermontov, Hugo aj.

Poe svou tvorbou ovlivnil mnoho dalších básníků a spisovatelů. Inspiroval např. Ch. Baudelaira, také Jakuba Arbesa při psaní romanet. Na Poeovy záhadné příběhy navázala v Anglii detektivka. V Čechách se detektivka až do meziválečného období nerozvíjela.

Havran patřil k dílům, která byla velmi často překládána do češtiny. České překlady vytvořili  např. Jaroslav Vrchlický I. Babler aj. Mezi českými překlady této básnické skladby je nejznámější překlad Vítězslava Nezvala.

EDGAR ALLAN POE – HAVRAN